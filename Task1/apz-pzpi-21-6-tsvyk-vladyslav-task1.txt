1 BUSINESS REQUIREMENTS (БІЗНЕС-ВИМОГИ)

1.1 Background (Передумови)

Останніми роками сільське господарство переживає справжню революцію завдяки впровадженню технологій Інтернету речей (IoT) та інтелектуального аналізу даних. Однак, незважаючи на значні успіхи в більшості сегментів, бджільництво залишається відносно незачепленим сучасними технологіями, хоча і має величезний потенціал для інновацій.
Традиційно, управління пасікою охоплює безліч трудомістких процесів, таких як контроль за здоров'ям бджіл, оптимізація умов для розведення та збору меду, а також моніторинг довкілля та умов всередині вулика. Ці завдання вимагають постійної уваги та часу від бджоляра, що робить процес не тільки складним, а й часто неефективним у плані розподілу ресурсів.
Також існує проблема логістики і управління декількома пасіками з великою кількістю вуликів. Бджолярі стикаються стикаються з проблемою збору та аналізу даних про стан кожного окремого вулика.
Розвиток технології "розумних" вуликів з інтегрованими датчиками надає можливість радикально трансформувати цей традиційний підхід. Використовуючи дані з датчиків, бджолярі можуть отримувати реальну картину стану кожного вулика в режимі онлайн, що дає змогу вчасно реагувати на зміни та запобігати можливим проблемам, покращуючи продуктивність і зменшуючи втрати.
Існуючі системи управління пасікою часто стикаються з обмеженнями, які не дозволяють повністю вирішувати вищеописані проблеми. Наприклад, більшість систем не надають можливості моніторингу в реальному часі, що ускладнює своєчасне реагування на зміни у вуликах і навколишньому середовищі. Також, вони не завжди надають можливість створення повноцінної розумної пасіка, яка б об’єднувала в собі багато зв’язних компонентів, а не являли собою окремі вулики. До того ж такі системи зазвичай не мають функції автоматизації повсякденних завдань, що залишає бджолярам необхідність виконувати багато операцій вручну, збільшуючи трудовитрати і ризик помилок.
Наразі існує значний попит на інтегровану систему управління пасікою, яка могла б автоматизувати багато рутинних процесів і підвищити ефективність роботи бджолярів. Тому ми вбачаємо у створенні програмного продукту для управління "розумними" вуликами не лише бізнес-можливість, а й шанс зробити внесок у розвиток сільського господарства.

1.2 Business Opportunities (Бізнес-можливості)

Бджільництво в Україні - галузь, що активно розвивається, має тривалу історію та значний вплив на економіку країни. Україна посідає одне з лідируючих місць у світі за кількістю пасік і виробництвом меду, що створює сприятливі умови для впровадження інноваційних рішень у цьому секторі. Однак попит на продукти бджільництва є не тільки в Україна, а й в усьому світі, тому інновації у цій галузі потрібні й за межами країни, а розвиток розумних ферм лише спряє переходу бджолярів на автоматизовані пасіки.
Наразі на ринку існує не так багато рішень для створення розумної пасіки, а існуючі рішення мають обмеження в аналізі даних, інтерфейсі користувача, доступних функціях та масштабованості, що істотно знижує їхню ефективність у вирішенні існуючих проблем бджільництва. Одним з таких рішень є iBee. Це система керування пасікою, яка пропонує автоматизацію процесів і моніторинг стану вуликів. Однак ця система має певні недоліки: даний продукт являє собою лише мобільний застосунок без повноцінної версії для веб-браузерів. Сам програмний продукт надає обмежений функціонал для відстеження показників вулика (статистика надається лише за тиждень без можливості масштабування графіків), а алгоритми для підрахунку ваги вулика є недосконалими. 
Другим популярним рішенням для розумної пасіки є система Yylei. Даний продукт надає аналогічну пропозицію для створення розумної пасіки. Ця система також має свої недоліки: інтерфейс мобільного застосунку морально застарілий, а серед представлених показників для моніторингу є лише вага та температура. Також у застосунку відсутні інструменти для детального аналізу системи протягом тривалого часу, а також можливість групувати вулики у окремі пасіки. 
Наша система пропонує користувачам комплексне рішення, яке складатиметься з декількох компонентів, а не окремих непов’язаних між собою вуликів, таких як хаб та власне вулики, які будуть до нього під’єднані. Мобільний застосунок, на відміну від конкурентів, буде надавали можливість аналізувати усі показники з датчиків, таких як вологість, вага вулику, спектр шуму, рухливість бджіл за довгий проміжок часу, а також відповідатиме сучасним стандартам безпеки. Окрім цього, наш програмний продукт буде здійснювати аналіз отриманих даних про стан вулику на основі штучного інтелекту і надавати бджолярам відповідні рекомендації.
Монетизація продукту буде здійснюватися декількома шляхами. По-перше, передбачається отримання доходу від продажу обладнання для розумної пасіки (хаби та вулики з датчиками). Додатковим джерелом доходу є підписка на користування усіма функціями мобільного застосунку для моніторингу вуликів. Безкоштовна версія надаватиме обмежений функціонал, у той час підписка надаватиме просунуті аналітичні інструменти з підтримкою штучного інтелекту, який надаватиме поради бджолярам на основі поточних даних про вулики.

2 VISION OF THE SOLUTION (КОНЦЕПЦІЯ РІШЕННЯ)

2.1 Vision Statment (Окреслення концепції)

Наша мета полягає у створенні інноваційної системи для інтегрованого управління пасіками, яка застосовує передові технології IoT (датчики стану оточуючого середовища, датчики для контролю за активністю бджіл, датчики для вимірювання ваги вулику) для збору даних та автоматизації процесів, підвищуючи продуктивність та знижуючи витрати роботи бджолярів. Наш продукт розробляється з урахуванням потреб малих, середніх та великих пасік, а також наукових дослідницьких інститутів, що дозволяє забезпечити широкий спектр застосування.
Система включатиме в себе сучасне обладнання для моніторингу основних параметрів вуликів, таких як температура, вологість і активність бджіл, а також інструменти для аналізу зібраних даних. Це дозволить оперативно реагувати на зміни та оптимізувати умови утримання бджіл. Автоматизація повсякденних задач, таких як підкормка бджіл та обробка від шкідників, значно зменшить фізичні зусилля бджолярів та підвищить загальну ефективність пасіки.
Реалізація цієї системи не тільки змінить підхід до бджільництва, перетворивши традиційні методи на сучасні технологічні процеси, але й відкриє нові можливості для наукових досліджень та розвитку галузі. Завдяки точному моніторингу та аналізу даних, бджолярі зможуть не тільки підвищити урожайність меду, але й забезпечити краще здоров'я бджіл.
Ця система стане незамінним інструментом в руках бджолярів та науковців, сприяючи більш сталому та продуктивному бджільництву. Це відкриє нові перспективи для розвитку цієї галузі, зберігаючи природні ресурси та покращуючи якість продукції.

2.2 Major Features (Головна функціональність)

MF1. Реєстрація. Можливість створення аккаунтів різних типів (для малих пасік та великих підприємств).
MF2. Групування вуликів у пасіки за допомогою хабів.
MF3. Автоматична інтеграція розумного обладнання до системи після замовлення бджолярами.
MF4. Можливість вручну додати обладнання до аккаунту за допомогою серійного номера чи QR-коду.
MF5. Моніторинг таких показників, як температура та вологість за допомогою датчиків у реальному часі.
MF6. Аналіз активності бджіл (кількість бджіл в вулику, їхнє переміщення з вулика та всередину).
MF7. Відстеження ваги вулика для аналізу кількості меду в сотах за допомогою датчиків та штучного інтелекту.
MF8. Візуалізація зміни параметрів, які збираються датчиками у вигляді графіків з можливістю вибору періоду відображення даних (буде доступна статистика, яка збирається протягом року).
MF9. Можливість інтеграції системи з уже існуючим обладнанням на пасіці без необхідності значних модифікацій.
MF10. Рекомендації бджолярам у застосунку за результатами аналізу поточних даних з вуликів і пасік.
MF11. Аналітика та звіти. Можливість формувати звіти за пасіками та вуликами з різними даними (їх кількість, продуктивність меду).
MF12. Повідомлення бджолярам у випадку досягнення критичного значення датчиків (температура, вологість тощо).
MF13. Облік клієнтів, які придбали обладнання для розумної пасіки.

3 SCOPE AND LIMITATIONS (РАМКИ ТА ОБМЕЖЕННЯ)

3.1 Scope of Initial Release (Рамки первинного випуску)

На момент першого випуску продукту, система управління пасікою підтримуватиме весь функціонал, пов'язаний з моніторингом та управлінням вуликами, обліком обладнання пасіки та функціоналом для підтримки бджолярів, які користуються розумною пасікою. Пасічники зможуть приєднатися до системи, щоб використовувати всі функції, водночас із цим клієнти пасік зможуть користуватися перевагами платформи, відстежуючи стан вуликів і продуктивність бджіл. Система підтримуватиме українську та англійську мови як у веб-додатку, так і в мобільному додатку. У системі будуть підтримуватися переведення одиниць вимірювання температури, ваги, відстані та інших показників у різні системи числення для забезпечення інтернаціоналізації.
Мобільний додаток насамперед призначений для бджолярів, які керують щоденними операціями на пасіці та використовують для цього розумні пристрої. Він містить функціонал, пов'язаний з моніторингом стану вуликів, нагадуваннями про необхідні процедури догляду за бджолами та підключенням смарт-пристроїв (датчики у вуликах, автоматичні годівниці тощо) для ефективного управління.
Усі паролі в базі даних на сервері зберігатимуться в зашифрованому вигляді, а клієнт-серверна взаємодія відбуватиметься через захищені протоколи. Адміністратори системи матимуть змогу робити резервне копіювання всіх даних, пов'язаних із роботою пасіки, і за потреби відновлювати ці дані.
Програмне забезпечення серверної частини системи:
1. Отримання та обробка запитів на отримання даних від клієнта: Сервер приймає запити від мобільного та веб-інтерфейсу, обробляє їх та надсилає необхідну інформацію про стан вуликів, пасіки та інші запитувані дані.
2. Взаємодія з розумними пристроями: Сервер періодично отримує дані з хабів пасік про поточні параметри вуликів та зберігає їх у базі даних.
3. Шифрування даних: Важливі дані, такі як паролі та інформація про користувачів, зберігаються у зашифрованому вигляді для забезпечення конфіденційності та безпеки.
4. Обробка даних реєстрації та аутентифікації користувачів: Сервер обробляє інформацію, пов'язану з реєстрацією нових користувачів, та аутентифікацією існуючих користувачів. Реєстрація нових бджолярів можлива також через менеджерів при замовленні обладнання.
5. Облік обладнання: Ведення обліку усього обладнання для розумної пасіки, яке було придбано бджолярами.
6. Оформлення замовлень на купівлю обладнання: Можливість оформити замовлення на придбання обладнання для розумної ферми (хаби, вулики, датчики).
7. Обробка даних щодо обладнання пасіки: Збір та аналіз даних з вуликів, що включає моніторинг температури, вологості, ваги вуликів, та інших параметрів.
8. Обробка звітів про здоров'я бджіл та продуктивність вуликів: Підготовка звітів, які допомагають користувачам відстежувати тенденції та зміни в стані бджіл та ефективності пасіки.
9. Управління пасікою: Можливість для бджолярів додавати та редагувати інформацію про вулики та обладнання, керувати налаштуваннями системи.
10. Адміністрування системи: Забезпечення можливості створення бекапів всіх даних системи, включно з інформацією про вулики, обладнання, та користувачів для забезпечення відновлення у випадку втрати даних.	
Програмне забезпечення пристроя IoT:
1. Автоматичне збирання та передавання даних: Розумні вулики будуть оснащені датчиками для безперервного моніторингу температури, вологості, ваги вулика та рівня активності бджіл. Ці дані автоматично передаються на хаб, який агрегує інформацію від усіх вуликів пасіки. 
2. Керування умовами всередині вуликів: Пристрої можуть автоматично регулювати мікроклімат усередині вуликів, наприклад, активувати системи вентиляції або обігріву залежно від зібраних даних і заздалегідь заданих налаштувань. 
3. Інтеграція з мобільним додатком і веб-інтерфейсом, передача даних на сервер: Хаби слугують мостом між розумними вуликами та серверною частиною системи, передаючи дані до хмарної платформи для подальшого аналізу та подання користувачеві через мобільний застосунок або веб-інтерфейс. 
4. Енергонезалежність: Пристрої можуть використовувати альтернативні джерела енергії, наприклад сонячні панелі, для роботи у віддалених або автономних умовах. Основним джерелом живлення передбачається звичайні батареї. 
5. Забезпечення безпеки: Усі дані, що передаються пристроями, шифруються під час передачі даних між вузлами для забезпечення їхньої конфіденційності та захисту від несанкціонованого доступу.
Веб застосунок:
1. Реєстрація та авторизація пасічників: Можливість для пасічників створювати акаунти і входити в систему, що забезпечує захищений доступ до даних їхніх пасік.
2. Перегляд і управління вуликами: Інтерфейс, що дає змогу пасічникам переглядати інформацію про кожен вулик, включно з температурою, вологістю, вагою та активністю бджіл.
3. Моніторинг та аналіз даних у реальному часі: Пасічники можуть стежити за поточними показниками своїх вуликів і отримувати аналітичні звіти про стан і продуктивність пасіки.
4. Візуалізація даних: Графіки та діаграми, що відображають зміни параметрів вуликів в обраному часовому інтервалі, що допомагає в аналізі тенденцій і прийнятті рішень.
5. Керування обладнанням: Інтерфейс для додавання, конфігурування або видалення розумного обладнання, такого як датчики та автоматизовані системи догляду за вуликами.
6. Багатомовна підтримка: Інтерфейс доступний українською та англійською мовами, забезпечуючи зручність використання для міжнародних користувачів.
7. Функціонал для менеджерів: Облік бджолярів, яка придбали обладнання та можливість оформлення замовлень на їх придбання.
8. Адміністрування бази даних: системний адміністратор має можливість створювати резервні копії бази даних та відновлювати її за потреби.
Програмний застосунок для мобільного пристроя:
1. Перегляд і редагування особистої інформації пасічника: Користувачі зможуть переглядати й оновлювати свої особисті дані, такі як контактна інформація, налаштування сповіщень і вподобання інтерфейсу.
2. Моніторинг стану вуликів у реальному часі: Додаток дасть змогу пасічникам переглядати поточні дані щодо кожного вулика, включно з температурою, вологістю, вагою та активністю бджіл за різні періоди часу. Дані будуть отримуватися з серверу.
3. Нагадування про необхідні процедури догляду за вуликами: Мобільний застосунок надсилатиме пасічникам нагадування про майбутні завдання та заходи, як-от підгодівля бджіл, обробка від шкідників і збір меду.
4. Підключення та управління розумними пристроями: Користувачі зможуть підключати нові розумні пристрої до системи, а також керувати вже підключеним обладнанням через мобільний додаток.
5. Перегляд графіків та аналітики: Додаток надасть доступ до графіків та аналітичних звітів, які допоможуть пасічникам аналізувати дані та робити поінформовані рішення щодо управління пасікою.
6. Миттєві повідомлення про критичні зміни (сповіщення): У разі виявлення аномалій або критичних змін в умовах вуликів, додаток негайно повідомить пасічника.
7. Підтримка багатомовного інтерфейсу: Мобільний застосунок підтримуватиме щонайменше українську та англійську мови, забезпечуючи зручність використання для міжнародних користувачів.
8. Щоденник бджоляра: можливість додавати записи щодо проведених робіт та взаємодії з вуликами та пасікою по датах з можливістю подальшого перегляду внесених даних.

3.2 Scope of Subsequent Releases (Рамки наступних випусків) 

У майбутніх випусках системи управління пасікою планується значне розширення функціоналу, що дозволить більш ефективно використовувати зібрані дані. Планується інтеграція штучного інтелекту у системи для аналізу даних, таких як прогнозування кількості отриманого меду та надання рекомендацій бджолярам на основі зібраних даних з датчиків. Також можливо розширення персоналізації системи. Наприклад, можливість налаштування для автоматичної адаптації системи до змін клімату. Однією з напрямків розвитку може стати розширення взаємодії між користувачами, шляхом розробки форуму, чатів, де пасічники зможуть ділитися досвідом та отримувати консультації від колег.

4 BUSINESS CONTEXT (БІЗНЕС-КОНТЕКСТ)

4.3 Operating Environment (Робоче середовище)

Система управління пасекою розробляється для використання у різноманітних географічних умовах, що охоплюють різні кліматичні зони та культурні особливості. Можливе використання системи на усіх континентах, проте на момент випуску програма підтримує локалізацію англійською та українською мовами.
Система буде використовуватися користувачами, розташованими у широкому географічному діапазоні, включаючи різні часові пояси. Всі дані, згенеровані системою, будуть зберігатися в централізованих дата-центрах з високим рівнем доступності та захисту. Попри можливі затримки у відгуках через віддалене зберігання даних, система має забезпечувати високу продуктивність обробки запитів користувачів.
Надійність системи критично важлива, оскільки перерви в доступі до даних можуть негативно вплинути на управління пасікою. Система повинна забезпечувати безперервний доступ для користувачів, з можливістю планування обслуговування системи у часи найменшої активності користувачів у кожному часовому поясі.
Вимоги до безпеки включають використання сучасних методів шифрування для зберігання і передачі даних, а також розробку надійних методів аутентифікації та авторизації користувачів. Це критично для захисту чутливої інформації про стан вуликів і особистих даних користувачів.
Веб-застосунок буде створюватися з використанням технологій Angular, HTML, CSS, JS, TS для клієнтської браузерної частини, ASP.NET Core для WebAPI серверної частини. У якості СУБД буде використовуватися MS SQL Server. Клієнтська частина для Android буде створена з використанням мови Kotlin, який є популярною платформою на сьогодні для великих Android проектів. Для розробки розумних пристроїв буде використано мікроконтролер ESP-32 з інтеграцією Wi-Fi та Bluetooth, що є важливим через необхідність постійного зв’язку між хабами, вуликами та сервером. Для зв’язку між вуликами та хабом можливе використання протоколу LoRa.
